# -*- mode: mandoku-view; -*-
#+DATE: 2016-06-08 5:32
#+TITLE: 松隱唯菴然和尚語錄
#+PROPERTY: CBETA_ID J25nB154
#+PROPERTY: ID KR6q0393
#+PROPERTY: SOURCE Jiaxing Canon Vol. 25, No. B154
#+PROPERTY: VOL 25
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0393_J_003-0038c> 
#+PROPERTY: JUAN 3
松隱唯菴然和尚語錄卷之三¶
徒弟比丘　慧省　編次¶

** 幻隱歌為靈隱明長老賦¶

#+BEGIN_VERSE
「　世間萬事付一幻道人依幻而自住百千三昧在其¶中只把莖眉以為準幻隱那分優與劣隱幻何曾有¶生滅是幻全超曠劫前是隱不落今途轍有時依幻¶顯幻宛同大海一漚發大千小千俱包括有時從隱¶入隱轉向蟭螟眼孔中一身多身潛無蹤離幻身心¶自平等離隱全彰大圓鏡離無離處離復離繁興永¶處那伽定我歌幻隱荒蕪詞珍重靈山老古錐三百¶餘會說不盡於幻從頭闡化機」
#+END_VERSE
¶

** 古音歌為東陽諧長老賦¶

#+BEGIN_VERSE
「　羲皇之先有一曲音韻豈落平平仄彈來不在十指¶端屋角松風相彷彿非絲竹兮非笙簧非角羽兮非¶宮啇高山流水和不得鏗金戛玉聲琅琅極升沉之¶源徹離微之根眾樂百千徒勞競奏師子一絃聊¶比倫有眼者覷之不見無耳者則乃親聞知音更有¶知音知知音何獨鍾子期」
#+END_VERSE
¶

** 破屋歌為華禪人賦¶

#+BEGIN_VERSE
「　道人性僻無拘束好屋不住住破屋寥寥四壁蕩然¶空明月清風常自足其中棲泊知幾年頓空世慮忘¶生緣不撥萬象身獨露曲肱一枕恣高眠阿呵呵不¶弄乖生涯隨分絕安排豈是甘心受窮苦只圖賊不¶打貧家」
#+END_VERSE
¶

** 托缽吟¶

#+BEGIN_VERSE
「　我有缽盂一隻圓如日黑如漆塋然內外絕纖塵口¶大向天吞八極大庾嶺頭笑翻身七百黃梅徒費力¶德山親手托將來代代相傳到今日有時獨弄春風¶前萬象森羅俱失色有時𨁝跳兜率天驚倒當來老¶彌勒有時降卻老蒼龍總有神通逃不得有時滿給
<pb:KR6q0393_J_003-0039a>¶上方香積飯三萬二千龍象饑腹皆充塞管甚東山¶鐵酸餡子豈論楊岐金圈栗棘會須盡底盛將歸來¶一任衲僧橫吞豎喫直得天台五百一十六位聲聞¶僧從定起來合掌念個摩訶般若波羅蜜」
#+END_VERSE
¶

** 船居吟¶

#+BEGIN_VERSE
「　我泛扁舟活鱍鱍四海五湖閒快活一篙撐出愛河¶來笑看漚生與漚滅漚生全體現其中漚滅是形如¶電掣漚生漚滅本來空自是道人心路絕三界茫茫¶底用休塵勞迥脫何干涉利名畢竟是虛花白玉黃¶金眼中屑南北東西任去來春夏秋冬無異別任他¶寒任他熱道人自是心如鐵陋身篷底一天秋壞衲¶枕邊三尺雪黃蘆白鳥共忘機道人快活無可說碧¶潭深處放絲綸等閒一掣滄溟竭翻起銀濤似雪山¶極目江天無限闊這回不怕八風吹了然截斷輪迴¶轍一聲款乃歸去來空船滿載千江月」
#+END_VERSE
¶

** 月海歌¶

#+BEGIN_VERSE
「　長空萬里無雲翳蕩蕩碧天竟如洗萬象森羅影莫¶逃一色洞然無彼此昨夜金風輕漏泄浪花翻作千¶尋雪冰輪輾折珊瑚枝大海總是白銀闕海兮海兮¶何其清月兮月兮何其明海月交光兮照古今寥寥¶宇宙兮贏得其高名」
#+END_VERSE
¶

** 洞玄歌¶

#+BEGIN_VERSE
「　洞徹玄微歸至理剎剎塵塵無不是分明玄牝見端¶倪十二瓊樓眉睫裏蕩蕩乾坤闔還闢霜天青鳥無¶消息玉童倒跨天麒麟蹉腳踏折虛空脊窈兮冥兮¶精何精恍兮惚兮物何物廓開洞門三十六清虛一¶片凝寒碧真汞真鉛共一爐真液真精同一埒產出¶嬰兒奼女來綠鬢朱顏更殊絕三尺雲璈十二徽琅¶琅玉韻徹離微瞥然翻作無生曲白雪陽春和不齊¶我作洞玄歌寄與洞玄子記取洞玄時火龍動天地
<pb:KR6q0393_J_003-0039b>¶洞玄子知不知眼上何曾不帶眉碧玉壺中天地窄¶別有芥子藏須彌」
#+END_VERSE
¶

** 懶菴歌¶

#+BEGIN_VERSE
「　道者機關如木石此生不願循規則一物時中更不¶為世上萬緣俱泯息頹然兀坐茅堂中灰頭土面何¶形容百鳥銜花無覓處天神獻供徒西東擁帔看山¶兮簾不舒卷生苕撇地兮路任苔封一個蒲團閒靠¶壁從教兩耳吹松風」
#+END_VERSE
¶

** 頭陀歌¶

#+BEGIN_VERSE
「　藞苴頭陀能脫略胸次蕩然古標格恰似明珠走玉¶盤轉轆轆地無所著衲衣下事何足誇雲霞片片穿¶斷麻生苕不借春風力猶勝碓觜開天葩拄杖[甐-瓦+川]皴¶頭髮毿挲耳能著水眼能著沙終不拈長柄舀溪之¶杓換雪峰剃刀更不露傾湫倒嶽之機溼梁山袈裟¶笑俱胝受用天龍一指怪飲光微笑漏泄鷲嶺拈華¶一味落落魄魄䶥䶥齖齖自是風流出當家阿呵呵¶歸去來倒著一緉鐵鞋踏破千丈蒼苔東風西嶺謾¶徘徊」
#+END_VERSE
¶

** 萬山歌送榮維那之番易¶

#+BEGIN_VERSE
「　萬山道人蒙見過索我為作萬山歌太虛從來沒涯¶岸層峰疊嶂何其多眼力到處未極則秀色嵯峨鎖¶寒碧迢迢古澗來劫初源頭一派其中出青黃不改¶日月老屈指數到九千九百九十九朵之危峭別有¶一峰聳出縹渺煙雲間勢壓匡廬真絕倒道人從此¶而得名十分氣宇開懷抱鳥啼花笑自春風寥寥超¶出古皇道萬山萬山知不知見道忘山未是奇」
#+END_VERSE
¶

** 坐禪銘¶

#+BEGIN_VERSE
「　參禪的的非細事貴在當人發真志真志不發願不¶堅決定茫茫墮生死古德垂慈何太切教人參玄要¶直截話頭一則重千鈞盡力提持須猛烈進前退後
<pb:KR6q0393_J_003-0039c>¶知幾迴恰似冰爐煉生鐵冰爐煉鐵真個難竭盡精¶神豈容歇驀然一拶火星飛面皮簉破通身熱鉗鎚¶妙密始見真手兮眼兮用處親就中煉出吹毛利干¶將莫邪爭比倫耿耿寒光耀空碧在在處處興家國¶外道天魔盡喪魄鐵額銅頭俱失色古今庫藏無爾¶珍天上人間何處覓殷勤為報參玄人趁此後生當¶努力」
#+END_VERSE
¶

** 桂菴歌¶

#+BEGIN_VERSE
「　颯颯西風動林麓炎歊散盡秋氣肅姮娥開卻蟾宮¶門當陽散出黃金粟漫空積地盈四簷靈葩不許群¶芳妍道人久住忘處所直疑此境是先天昔年山谷¶不知此卻恨晦堂無直指鼻端驀地來春風洞徹吾¶無隱乎爾子今桂菴兮為名索我再歌兮奚憑晝寂¶寂兮花鳥無聲夜寥寥兮月落空庭」
#+END_VERSE
¶

** 方竹杖歌¶

#+BEGIN_VERSE
「　靈苗異種天然別豈與凡竹同途轍內則虛圓外則¶方四棱凜凜凌霜雪炎歊拂散露清標歲寒歷盡全¶高節昔年為竿釣東海六鰲三山等閒掣今日以為¶拄杖子動轉施為活鱍鱍曉穿碧嶂雲夜鳴寒嶠月¶有時伴君行探深探淺何縱橫有時伴君住劃斷從¶前閒露布有時伴君坐孤根一任莓苔裹有時伴君¶臥冰床石枕成清墮或向高高山頂相扶進一步或¶向萬仞崖頭通個轉身路這竹杖絕比倫君子林中¶何處尋雖然自家屋裏人相忘無如汝無心」
#+END_VERSE
¶

** 送雲南妙書記¶

#+BEGIN_VERSE
「　道人雲南來訪我於雲間腳頭未跨門一鏃破三關¶吾家種草師子兒愬尾全奮金毛威機奪機也放兩¶拋三全賓全主境奪境也添多減少無欠無餘百城¶煙水都抹過信口橫吞鐵蒺藜參方須具參方眼莫¶道吾儂太擔板看取精金躍冶時普利人天有何限」
#+END_VERSE

<pb:KR6q0393_J_003-0040a>¶

** 空處閒人歌為清禪人賦¶

#+BEGIN_VERSE
「　空處閒人閑趣多索我空處閒人歌我儂亦在空閒¶處聽他塵世徒奔波信知空處閒人好空處從來少¶人到個中別是一乾坤六月冰霜寒悄悄空處空空¶空四壁空處長年自空寂閒人偏愛空處居動轉施¶為無朕跡個事明明觸處真雙忘人法始方親閒人¶原不異空處了知空處即閒人阿呵呵囉囉哩好把¶雲山舊衲衣拂乾滄溟直教徹底蓬塵飛」
#+END_VERSE
¶

** 黃花翠竹歌為空禪人賦¶

#+BEGIN_VERSE
「　重陽九月霜花濃芳英堆金東籬東靈根不假陽和¶力自是先天造化工四簷匝地清風起林薄有聲來¶不巳枝枝宛若老龍鬚葉葉渾同蒼鳳尾虛心耐歲¶寒兮眾木森森豈能比滿屋生清香兮群葩簇簇難¶同委一地所生二俱美宇宙寥寥自終始黃花翠竹¶誰辨的灼然不許淵明識卻羡香巖老凍儂洞徹根¶源消一擊古也今也絕覆藏二三四七徒誇張真如¶般若只者是知音何必重啇量」
#+END_VERSE
¶

** 十二時歌¶

#+BEGIN_VERSE
「　十二時幾人知眼上何曾不帶眉一口吹毛無背面¶寒光凜凜七星飛」
#+END_VERSE
¶

#+BEGIN_VERSE
「　半夜子一忽覺來猶懶起湯婆子怒竹夫人一拳一¶腳打落地」
#+END_VERSE
¶

#+BEGIN_VERSE
「　雞鳴丑錯認南辰為北斗採寶波斯去路長愁聞海¶底泥牛吼」
#+END_VERSE
¶

#+BEGIN_VERSE
「　平旦寅耳不聾兮眼不昏金烏拍翅天大曉畫角一¶聲消夢魂」
#+END_VERSE
¶

#+BEGIN_VERSE
「　日出卯目前總是長安道張三李四驀相逢一老元¶來一不老」
#+END_VERSE
¶

#+BEGIN_VERSE
「　食時辰活計從頭又斬新平地波濤千萬丈從教淹¶殺弄潮人」
#+END_VERSE

<pb:KR6q0393_J_003-0040b>¶

#+BEGIN_VERSE
「　禺中巳成家須是敗家子寸絲不掛赤條條天地之¶間唯一巳」
#+END_VERSE
¶

#+BEGIN_VERSE
「　日南午香積鼕鼕打齋鼓大家飯飽肚膨脝坐看須¶彌盧作舞」
#+END_VERSE
¶

#+BEGIN_VERSE
「　日昳未三尺竹篦無向背鞭起生蛇作活龍崢嶸頭¶角青雲外」
#+END_VERSE
¶

#+BEGIN_VERSE
「　晡時申剎剎塵塵不用論阿修羅王鬥戰敗藕絲竅¶裏去藏身」
#+END_VERSE
¶

#+BEGIN_VERSE
「　日入酉伸出一雙窮相手當陽把定鬼門關灼然不¶許行人走」
#+END_VERSE
¶

#+BEGIN_VERSE
「　黃昏戌也無禪兮也無律萬派聲歸海上消大地漫¶漫黑如漆」
#+END_VERSE
¶

#+BEGIN_VERSE
「　人定亥閑卻從前舊兵鎧寥寥宇宙古風清皎皎寒¶蟾飛出海」
#+END_VERSE
¶
¶
¶
¶
¶
¶
¶
¶
¶
¶
¶
¶
¶
¶
¶
¶

<pb:KR6q0393_J_003-0040c>¶

* 讚跋¶

** 魚籃觀音¶

#+BEGIN_VERSE
「　籃裏錦鱗鮮且活遼天索價孰啇量拖泥帶水歸來¶晚添得馬郎愁斷腸」
#+END_VERSE
¶

** 羅漢圖¶

#+BEGIN_VERSE
「　人間天上無心住多在山邊與水邊彈指一聲龍虎¶伏腳跟不費草鞋錢」
#+END_VERSE
¶

** 龐居士¶

#+BEGIN_VERSE
「　慕富卻忘貧苦日一時拋散了家私無端道個空諸¶有波及妻兒賣爪籬」
#+END_VERSE
¶

** 達磨祖師¶

#+BEGIN_VERSE
「　九年面壁接得神光一花五葉遍界流芳蘆葦悽悽¶暗度江」
#+END_VERSE
¶

** (咄)天目山高峰和尚像¶

#+BEGIN_VERSE
「　生羈死關入易出難千古萬古西天目山」
#+END_VERSE
¶

** 禮高峰和尚塔¶

#+BEGIN_VERSE
「　狗舐熱油鐺一句集雲峰下四藤條拈來擲向乾坤¶外贏得稜層塔影高」
#+END_VERSE
¶

** 聖壽千嵒和尚¶

這個老大阿師太煞為人儱侗手握黑漆竹篦打人¶
不知輕重二十年前在錢塘江上發無明火燒卻慈¶
雲嶺頭石佛兩道眉毛二十年後向伏龍峰頂涌智¶
慧泉浸爛師子巖中幻翁半邊鼻孔個般麤慥得人¶
憎大似白拈賊種。¶

** 師子寺常住請贊師真¶

#+BEGIN_VERSE
「　有口若啞有耳若聾佛法不會世法不通握條捧打¶雨敲風瞠雙目滯寂沉空且無巨靈手擘太華之峰¶豈布漫天網張蟭螟之蟲三十年枯坐船子釣灘之¶東如何起得西峰巳墜之宗」
#+END_VERSE
¶

** 丹陽吉祥菴雪澗淨長老請贊
<pb:KR6q0393_J_003-0041a>¶

#+BEGIN_VERSE
「　面冷如霜口甜似蜜一味虛頭全無真實胸襟曠蕩¶兮千山堆裏橫條雪澗生涯拙鈍兮九曲河邊栽蓬¶栗棘指東話西拗曲作直丹陽郭外吉祥菴那裏著¶得這個賊」
#+END_VERSE
¶

** 福建振禪人請贊¶

#+BEGIN_VERSE
「　這個瞎漢不屬造作撞著冤家將錯就錯三十年吳¶淞江上撐無底船賣明月買清風二三載伏龍山頭¶坐曲彔床振金聲搖木鐸使盡福州人肚腸一任諸¶方貶剝」
#+END_VERSE
¶

** 慧藏沈氏請贊¶

#+BEGIN_VERSE
「　面皮凜冰霜佛祖也不識橫按黑竹篦虛空驚戰慄¶怪底臺山婆逢人道驀直未按指巳前頓起膏肓疾¶縱使耆婆扁鵲那有這般奇特(咄)留與兒孫為法則」
#+END_VERSE
¶

** 慧本居士請贊¶

#+BEGIN_VERSE
「　從來個漢無思筭一住茅菴三十年白日打眠空過¶了如何有口會談玄」
#+END_VERSE
¶

** 普首座請贊¶

#+BEGIN_VERSE
「　揮黑竹篦掃空觸背雖不露師子咬人之機要且不¶是韓盧逐塊敲出金剛腦後釘顯發普光明三昧煙¶簑擁膝坐漁磯等閒超出威音外」
#+END_VERSE
¶

** 明首座請贊¶

#+BEGIN_VERSE
「　誰向虛空添五彩分明覿面不相瞞蒲鞋踏破華亭¶月萬象森羅徹骨寒」
#+END_VERSE
¶

** 金山百戶張慧仁請贊¶

#+BEGIN_VERSE
「　妙在一機通身活路擒縱自由佛祖罔措吹毛影裏¶覺華開海上好山青朵朵」
#+END_VERSE
¶

** 百戶龔慧衡請贊¶

#+BEGIN_VERSE
「　手中三尺竹篦狀似吹毛利刃勦除邪見稠林蕩卻¶佛病祖病一片真風挽得㢠千古倒行摩竭令」
#+END_VERSE
¶

** 慧覺居士請贊
<pb:KR6q0393_J_003-0041b>¶

#+BEGIN_VERSE
「　滿月青山一溪流水不是桃源古今天地兀坐茅廬¶春晝長堂堂獨露自家底自家底綠樹重陰萬疊雲¶金香爐下鐵崑崙」
#+END_VERSE
¶

** 慧質居士請贊¶

#+BEGIN_VERSE
「　心不是佛智不是道白雲重重紅日杲杲揭開不二¶法門驚倒嵩山破灶一床獨坐淨名老(咄)」
#+END_VERSE
¶

** 慧銘居士請贊¶

#+BEGIN_VERSE
「　竹篦黑漆漆眼睛明歷歷敲碎太虛空[跳-兆+(叉-一)]出金剛骨¶(咄)抹過二三并四七」
#+END_VERSE
¶

** 慧山居士請贊¶

#+BEGIN_VERSE
「　者個老漢著甚來由藞藞苴苴豈識宗猷少年騎竹¶馬恣意逞風流當場衝破龍蛇陣縱橫自任樂悠悠¶長大牧水牯耕遍劫初疇疊疊高低風景好笑看黃¶雲萬頃秋拈得龍峰飼貓器無端放在松溪頭止有¶一條龜毛線釣盡江波卒未休」
#+END_VERSE
¶

姑蘇兜率園比丘明聞閱¶

(長洲縣　佛弟子王鳴鸞¶
　　　陳兀瑞　范以明　捐資刻¶
唯菴禪師語第三卷　　吳門九章朱袞對稿¶
　　　金陵潘　耕書　自聞道人　蔣成榮刊¶
崇禎二年己巳歲佛成道日姑蘇兜率園　識)¶
松隱唯菴然和尚語錄卷之三(終)¶
¶
¶
¶
¶
¶
¶
¶

<pb:KR6q0393_J_003-0041c>¶

* 松隱唯菴然和尚語錄後序¶

唯菴和尚語錄蓋直指單提一心上乘之法超出古¶
人蹊徑驚其若銀河瀉天莫知其極真所謂能繼千¶
巖之緒而大其家世者也何其偉哉覽是編者又豈¶
無如古塔主之讀雲門語而契其機者乎時。¶

洪武四年春三月南屏住山懷渭撰