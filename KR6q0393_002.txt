# -*- mode: mandoku-view; -*-
#+DATE: 2016-06-08 5:32
#+TITLE: 松隱唯菴然和尚語錄
#+PROPERTY: CBETA_ID J25nB154
#+PROPERTY: ID KR6q0393
#+PROPERTY: SOURCE Jiaxing Canon Vol. 25, No. B154
#+PROPERTY: VOL 25
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0393_J_002-0035b> 
#+PROPERTY: JUAN 2
松隱唯菴然和尚語錄卷之二¶
徒弟比丘　慧省　編次¶

* 偈頌¶

** 送天界真藏主¶

#+BEGIN_VERSE
「　潛宮正脈出梅洲夜夜潮聲撼石頭以字不成八不¶是護龍河上鐵船浮」
#+END_VERSE
¶

** 送蓮禪人回武林¶

#+BEGIN_VERSE
「　好山只在屋簷頭何必千巖萬壑遊十里湖光煙柳¶外畫船不是採蓮舟」
#+END_VERSE
¶

** 送整禪人歸揚州觀音閣(號鐵牛)¶

#+BEGIN_VERSE
「　功德山頭觀自在巍巍坐斷鐵牛機大人境界無人¶到門外長江映落暉」
#+END_VERSE
¶

** 次韻送天界玉藏主¶

#+BEGIN_VERSE
「　颯颯西風撼樹庭飄飄桂子落黃金五千餘卷從頭¶說潦倒瞿曇無二心」
#+END_VERSE
¶

** 送道者參萬峰和尚¶

#+BEGIN_VERSE
「　你儂莫是盧行者還我新州柴擔來轉向洞庭那畔¶看萬峰門戶潑天開」
#+END_VERSE
¶

** 荅觀維那(時在天月)¶

#+BEGIN_VERSE
「　寄來佳句玉玲瓏三復窮吟意萬重獅子巖前春日¶暖杖藜獨立倚晴空」
#+END_VERSE
¶

** 送圓藏主之靈隱¶

#+BEGIN_VERSE
「　午夜白猿啼皎月重重華藏顯全機吾儂說話無憑¶據去問靈山老古錐」
#+END_VERSE
¶

** 送天禧深知客¶

#+BEGIN_VERSE
「　繽紛花雨講經時主伴機忘合化儀千古長干春意¶在一甌白雪漾玻璃」
#+END_VERSE
¶

** 送澤源深禪人歸少林¶

#+BEGIN_VERSE
「　一派流來空劫前洗清魔佛見根源到家句子如何¶舉熊耳峰頭浪拍天」
#+END_VERSE

<pb:KR6q0393_J_002-0035c>¶

** 送靈谷原維那¶

#+BEGIN_VERSE
「　金槌影裏轉身來頂𩕳堂堂正眼開二月皇州春似¶海鍾山雨過碧崔嵬」
#+END_VERSE
¶

** 送端藏主之靈隱¶

#+BEGIN_VERSE
「　五千餘卷缽囉娘潦倒東山舌欠長後夜鷲峰重揭¶示猿啼松頂月蒼蒼」
#+END_VERSE
¶

** 示慧玉范百戶¶

#+BEGIN_VERSE
「　揮來三尺吹毛劍凜凜光芒射斗牛鐵額銅頭俱倒¶退太平寰宇任遨遊」
#+END_VERSE
¶

** 示龍興如禪人¶

#+BEGIN_VERSE
「　乾坤函蓋有來由佛祖如何敢出頭萬疊淮山青倒¶卓桂輪孤朗一天秋」
#+END_VERSE
¶

** 示醫士朱慧覺¶

#+BEGIN_VERSE
「　話頭一則耆婆藥大藏諸經和劑方抹過二途開口¶笑不勞針砭起膏肓」
#+END_VERSE
¶

** 示洞庭玉禪人¶

#+BEGIN_VERSE
「　現成句子沒淆訛白玉無瑕底用磨極目太湖三萬¶頃一回拈起一回新」
#+END_VERSE
¶

** 示善哲女子¶

#+BEGIN_VERSE
「　岌岌海山多秀麗風光別是一般春爪籬撈得湘江¶月千古無生話又新」
#+END_VERSE
¶

** 示慧慶道者¶

#+BEGIN_VERSE
「　菩提無樹鏡非臺蕩蕩乾坤絕點埃一夜櫓聲搖落¶月衣孟傳得嶺南來」
#+END_VERSE
¶

** 示善寶居士¶

#+BEGIN_VERSE
「　風絮煙絲春復秋莫將情解混常流海門空闊銀濤¶靜好看天垂月一鉤」
#+END_VERSE
¶

** 次韻荅天目明長老¶

#+BEGIN_VERSE
「　方處方兮圓處圓水光山色兩相便老來慵下蒼龍¶窟萬仞峰頭泊釣船」
#+END_VERSE

<pb:KR6q0393_J_002-0036a>¶

** 寄醫士何慧芳¶

#+BEGIN_VERSE
「　雪山大樹世醫王香氣纔沾病自忘溪月松風無限¶意不妨來與話宗綱」
#+END_VERSE
¶

** 寄寶陀原長老¶

#+BEGIN_VERSE
「　一曲絃調師子筋伯牙聞著膽魂驚子期不用黃金¶鑄小白花開滿四明」
#+END_VERSE
¶

** 寄湧泉無證和尚¶

#+BEGIN_VERSE
「　棺材頭畔行糧瓶我父臨行付與兄淚滿雙溪腸寸¶斷至今流水有哀聲」
#+END_VERSE
¶

** 化燈油¶

#+BEGIN_VERSE
「　劫初一點光明種猛烈工夫拶出來瀉入碧琉璃裏¶去百千諸佛笑顏開」
#+END_VERSE
¶

** 送雲南榮侍者之萬壽¶

#+BEGIN_VERSE
「　萬八千里雲南路鐵鞋踏破腳生胝缽囊高挂北山¶寺對月長吟小艷詩」
#+END_VERSE
¶

** 送禮藏主¶

#+BEGIN_VERSE
「　少室門風運未衰西峰又見祖花開攜笻別我驚秋¶暮黃葉庭前積滿堆」
#+END_VERSE
¶

** 送靈隱源藏主回天龍¶

#+BEGIN_VERSE
「　演出何妨還演入鷲峰口縫未嘗開家山只在錢塘¶上夜夜潮聲吼怒雷」
#+END_VERSE
¶

** 雪澗¶

#+BEGIN_VERSE
「　六出遍遮千嶂色翩翩釣艇竟忘歸夕陽影裏東風¶煖添得寒泉漲滿溪」
#+END_VERSE
¶

** 雲菴¶

#+BEGIN_VERSE
「　一片一片復一片重重疊疊覆青山有時飛入松關¶裏占我尖頭屋半間」
#+END_VERSE
¶

** 曉堂¶

#+BEGIN_VERSE
「　金雞拍翅闌干上六戶當陽盡豁開驚起階前石師¶子倒銜玉兔去投胎」
#+END_VERSE

<pb:KR6q0393_J_002-0036b>¶

** 示慧昭侍者¶

#+BEGIN_VERSE
「　個事昭昭心目間盡情放下見何難南方五十三知¶識眼上眉毛八字安」
#+END_VERSE
¶

** 上伏龍和尚¶

#+BEGIN_VERSE
「　羊腸鳥道絕行蹤日出三竿睡正濃因憶祖翁田契¶劵夢魂長繞伏龍峰」
#+END_VERSE
¶

** 示天目禪人¶

#+BEGIN_VERSE
「　翻身摸著虛空鼻信手推開佛祖關鴻鴈數聲秋色¶老西風黃葉滿千山」
#+END_VERSE
¶

** 船居十首¶

#+BEGIN_VERSE
「　拋散家私徹骨貧乾坤等是一閒身水深不必篙竿¶探柁轉何妨手眼親千尺絲綸潭底意一輪明月眼¶中塵掀翻櫓棹從頭看誰是船兮誰是人」
#+END_VERSE
¶

#+BEGIN_VERSE
「　船不疏兮我不親兩相交處兩無心水光碧處天光¶碧帆影沉時月影沉隔岸藕花香冉冉傍溪楊柳綠¶陰陰個中一段真消息知有誰人會此音」
#+END_VERSE
¶

#+BEGIN_VERSE
「　船無定止柁無根船柁於吾若弟昆舉棹自然身有¶影停舟依舊水無痕和雲宴坐閒神識對月高眠絕¶夢魂任爾打頭風浪惡不妨左右自逢源」
#+END_VERSE
¶

#+BEGIN_VERSE
「　不問前程淺與深只憑一隻定南針翻篷掉搶皆由¶我轉柂推扳總在心千頃浪翻千尺雪一枝櫓動一¶江音滿懷風月難分付斜倚篷窗獨自吟」
#+END_VERSE
¶

#+BEGIN_VERSE
「　任從世諦自紛紜獨處舟中絕見聞順水行來船性¶穩逆風撐出浪花分漏篷斜透波心月壞衲橫披浦¶上雲千尺絲綸忘未得只緣潭底有金鱗」
#+END_VERSE
¶

#+BEGIN_VERSE
「　輕舟一葉樂無窮八面縱橫路路通不必湖中尋范¶蠡卻從灘畔訪誠翁櫓聲搖出輪迴轍帆葉搶歸逆¶順風更有一般奇特處柂頭常浸水晶宮」
#+END_VERSE
¶

#+BEGIN_VERSE
「　梗跡萍蹤任去留往來灘畔懶拋鉤帆修有漏還無¶漏船逐邪流入正流四海煙波篷腳下五湖風月眼
<pb:KR6q0393_J_002-0036c>¶晴頭當陽唱起胡家曲不染人間半點愁」
#+END_VERSE
¶

#+BEGIN_VERSE
「　一葉孤舟下激湍逆行順轉似龍蟠開篷未覺乾坤¶闊打棹方知湖海寬兩岸柳拖金色線一江風戛玉¶綸竿捲帆且泊斜陽外謾洗砂鍋煮月團」
#+END_VERSE
¶

#+BEGIN_VERSE
「　老來甘與世相違今古乾坤一釣磯畫槳一條全祖¶意鐵篙三寸截流機飯炊芡實香偏好羹煮蒪絲味¶更肥此樂祗應同道者莫教俗客等閑知」
#+END_VERSE
¶

#+BEGIN_VERSE
「　生涯隨分復何為只個船兒自住持衝雨衝風青箬¶笠禦寒禦暑綠簑衣煙汀破曉數聲笛月渚橫秋一¶釣絲萬頃滄波真活計天荒地老不知歸」
#+END_VERSE
¶

** 送北平了禪人(時在天目)¶

#+BEGIN_VERSE
「　煙霞老我事如何覲侍獅巖窣堵波燁燁祖華開石¶罅寥寥古月掛松蘿自吾東海來歸隱有子北平方¶見過好把兩莖眉剔起看他烈焰發冰河」
#+END_VERSE
¶

** 次韻荅安藏主¶

#+BEGIN_VERSE
「　老來懶打禾山鼓一榻巖房聽雨風謾有閒情思古¶道且無餘力起先宗白雲鎖斷三關路碧澗分開兩¶乳峰獨倚蘿窗宣妙偈瀑花飛雪灑空濛」
#+END_VERSE
¶

** 送雲南歎西堂¶

#+BEGIN_VERSE
「　三千九百丈天目秀色遙連金馬峰錫杖六環鳴夜¶月衲衣兩袖舞春風堂堂顯露半邊鼻著著全超向¶上宗頷下眉毛三尺雪莫將容易蓋雙瞳」
#+END_VERSE
¶

** 送雲南證西堂¶

#+BEGIN_VERSE
「　合頭語是繫驢橛此話傳來非等閒風煖巴江開曉¶凍梅香庾嶺露春顏海神撲碎黃金彈石女分開碧¶玉環拈卻劫初茅草令重來峰頂闢玄關」
#+END_VERSE
¶

** 送大川順首座¶

#+BEGIN_VERSE
「　道人何事下臺山惹得虛空展笑顏口縫未詢末後¶句腳跟巳踏上頭關大川浩浩春波闊少室寥寥夜¶月寒重振宗綱當　聖世金毛師子大家看」
#+END_VERSE

<pb:KR6q0393_J_002-0037a>¶

** 送慧振郭百戶之江西葬母¶

#+BEGIN_VERSE
「　劬勞欲報貴真誠一顆心珠耿耿明陰壑三冬抽石¶筍長江六月結寒冰抱琴玉女朝天闕步月祥麟出¶鳳城最是酬恩親切處楚天空闊曉風清」
#+END_VERSE
¶

** 示童福宗居士¶

#+BEGIN_VERSE
「　二千年事至於今鷲嶺拈花示此心火在石中仍用¶擊眉橫眼上不須尋珠還合浦風波靜鐘動玉樓星¶斗沉莫謂空王無實相骨頭節節是黃金」
#+END_VERSE
¶

** 送慧吉侍者徑山禮祖¶

#+BEGIN_VERSE
「　凌霄秀拔群峰外子欲登臨莫等閒胸次鏟除元字¶腳機先拶透上頭關劍痕床在腥風泯喝石巖高祖¶道還千載欽師靈骨在巍巍一塔白雲間」
#+END_VERSE
¶

** 送祖禪人之姑蘇¶

#+BEGIN_VERSE
「　西來祖意本無傳自是當人見處偏可煞馬師無定¶策累他南岳苦磨磚春回澤國開冰鎖風轉松林奏¶玉絃一吸太湖三萬頃卻來參我句中玄」
#+END_VERSE
¶

** 送徒弟慧照參雙林和尚¶

#+BEGIN_VERSE
「　金華重疊皆靈境獨有雲黃山最高七級浮圖層落¶落兩條溪水浪滔滔天燈燦爛朝精舍花雨繽紛點¶毳袍方丈老禪為人處揭天棒喝起風濤」
#+END_VERSE
¶

** 送四川琛長老¶

#+BEGIN_VERSE
「　海寶千般先求如意琛也奇珍絕乎倫比了無瑕玷¶來先天光華燁燁騰大千迥然超出萬象表當陽揭¶示玄中玄個事明明誰辨的翻笑卞和徒費力只因¶喪卻目前機三獻由來仍受屈昔年地藏驗法眼塊¶石發機何太簡函蓋乾坤兮玉振金聲超越古今兮¶裁長就短子若干斯見得親揚起真風未為晚」
#+END_VERSE
¶

** 送性海真長老¶

#+BEGIN_VERSE
「　性海無風金波自湧撼倒須彌大千儱侗澄澄寂寂¶涵青空森羅萬象難逃蹤鐵船浮動不浮動總在一
<pb:KR6q0393_J_002-0037b>¶莖毛孔中有時徹底無涓滴蓬塵輥起三千尺翳卻¶阿那律眼睛直至如今開不得」
#+END_VERSE
¶

** 贈雲巢隱士隨所寓¶

#+BEGIN_VERSE
「　隨所寓隨所寓任運騰騰無定處泛宅浮家老此身¶水雲影裏無生路往來游戲一浮漚宛如碧玉壺中¶住逆風駕上須彌巔背手拔得珊瑚樹咄哉玄真子¶不識吾真趣老倒鴟夷翁風月無今古興來一口吞¶長江金波洶湧充饑腸化作無邊香水海八萬四千¶毛孔皆清涼或寓東西或南北傍梅待月無遲速片¶帆不覺過滄洲款乃一聲山水綠紉草為衣狎鷗忘¶機飯有雕胡羹有蓴絲唱紫芝於花汀月浦歌白雪¶於蓮塘柳堤梗跡萍蹤無所依高風千古寄漁磯隨¶所寓隨所寓煙波歷盡無寒暑老我乾坤雪一頭滿¶懷風月難分付」
#+END_VERSE
¶

** 示智戒主¶

#+BEGIN_VERSE
「　戒如瓔珞珠亦如淨滿月汝當力堅持慎勿暫時瞥¶一念若遲疑生死無休歇光陰能幾何子自宜甄別¶吾家種草不易做眨起眉毛須薦取百尺竿頭解轉¶身腳底何妨草鞋破便甚麼會石女唱巴歌不甚麼¶會跛驢拽鐵磨囉囉哩黃頭碧眼知不知玉兔踏折¶珊瑚枝」
#+END_VERSE
¶

** 送虎丘統藏主¶

#+BEGIN_VERSE
「　拈得缽囉娘一句絕毫絕釐沒巴鼻古木寒嵒月色¶新統攝大千歸自巳蘇州有也常州有劍池夜半蒼¶龍吼驪珠抉得本無心一任猛風翻石臼五臺山上¶隔塵氛雲蒸飯熟香氤氳驚倒生公點頭石當機說¶法教誰聞」
#+END_VERSE
¶

** 送大龍興澤監寺¶

#+BEGIN_VERSE
「　大用現前滿眼滿耳纔墮見聞埋沒自巳石窗漏燈¶盞喪盡宗猷楊岐三腳驢全彰玄旨似火燒冰道人
<pb:KR6q0393_J_002-0037c>¶行履澤禪澤禪莫忘此理」
#+END_VERSE
¶

** 送玉禪人歸天台¶

#+BEGIN_VERSE
「　格外之機石中韞玉渾渾侖侖不受磨琢當陽忽剖¶開光明照幽谷覿體絕瑕痕誰能強名邈得來不費¶纖毫力翻笑卞和三度泣邁古超今也大奇驚倒豐¶干與寒拾」
#+END_VERSE
¶

** 示印禪人¶

#+BEGIN_VERSE
「　文彩未施全彰寶印信手搭來頭正尾正印空印水¶及印泥鼓聲咬折撞鍾槌羅𥈑羅也竟罔措聞根喪¶盡洩真機印水印泥還印空腳頭到處忘西東金毛¶哮吼大千震身在蟭螟眼孔中印泥印空復印水高¶峰頂上波濤起撼倒上天三十三舜若多神汗如雨¶一二三兮三二一六合茫茫誰辨的筆描八臂那吒¶神倒把秤鎚捏出汁」
#+END_VERSE
¶

** 送四川明禪人禮補陀¶

#+BEGIN_VERSE
「　明明百草頭明明祖師意直饒道得親猶是半途底¶此理灼然原自別海底泥牛嚼生鐵三峽銀河天上¶來夜深浸爛峨眉月明禪明禪知不知江南江北徒¶纍纍白華巖上頻伽語不是西川啼子規」
#+END_VERSE
¶

** 大龍興由俊上人求語住山¶

#+BEGIN_VERSE
「　一由一有一亦莫守俊快衲僧不存窠臼頂門正眼¶明如日轉轆轆兮明歷歷等閒照破劫空前不是心¶兮不是佛保福有願不撒沙古也今也徒矜誇第一¶山頭剳得腳何妨處處開曇華」
#+END_VERSE
¶

** 示壽典座¶

#+BEGIN_VERSE
「　佛祖向上事急著眼睛看機先見得真方堪救一半¶栗棘蓬金剛圈端的從來吞透難若是吾家真種草¶等閒一鏃破三關驗人自具驗人眼活路通身有何¶限淨瓶踢倒笑呵呵堪與後昆作師範」
#+END_VERSE
¶

** 次韻示澤知客
<pb:KR6q0393_J_002-0038a>¶

#+BEGIN_VERSE
「　脫略衲僧家動轉如飛豹不墮有無功自然離用照¶無星秤上沒淆訛半斤八兩何須較與麼也一盞清¶茶醉不醒不與麼也耆婆妙藥難求效驀直臺山路¶不差夜行不許投明到爛炒浮漚當飯噇切忌翻卻¶煎茶銚」
#+END_VERSE
¶

** 示現禪人¶

#+BEGIN_VERSE
「　現成公案不必提撕塵塵剎剎顯露真機腳尖踢出¶西來意泥團土塊生光輝寒山拾得擔枷過狀普化¶臨濟疥狗泥豬風流出當家還他師子兒忽地青天¶轟霹靂驚起洞庭湖水立光福山頭浪拍天舜若多¶神面皮溼」
#+END_VERSE
¶

** 送由藏主¶

#+BEGIN_VERSE
「　道由心悟理緣事有提起破沙盆打殺子湖狗抹過¶太虛空法身藏北斗扶桑人種陜西田鐵牛耕破崑¶崙巔夜行人自愛明月不知腳底芒鞋穿阿呵呵羅¶囉哩三春依舊鵓鳩啼」
#+END_VERSE
¶

** 送日侍者禮補陀¶

#+BEGIN_VERSE
「　機中有句句中有機不是圓通法門亦非向上提持¶磐陀金剛石大海碧琉璃紫竹旃檀林八面香風吹¶白衣仙人識不識見時須是超聲色拍天大浪撼潮¶音夜半團團紅日出」
#+END_VERSE
¶

** 送在禪人¶

#+BEGIN_VERSE
「　伶俐衲僧行藏自別在在處處頭頭合轍金鎖玄關¶信手開銀山鐵壁難遮截一機拋出絕啇量碧眼黃¶頭俱結舌越山青兮吳水綠今古遊人觀不足觀得¶足六六依然三十六」
#+END_VERSE
¶

** 次韻送皓首侍者¶

#+BEGIN_VERSE
「　萬法本來空一心何悄悄石人打鐵彈簉破虛空腦¶血濺須彌盧腥風四邊繞吹綻優曇花香噴苾芻草¶今古絕遮藏昭然明了了腳尾與腳頭總是長安道
<pb:KR6q0393_J_002-0038b>¶一任山青黃誰管歲月老如意自家珍楚璧原非寶」
#+END_VERSE
¶

** 送泥水¶

#+BEGIN_VERSE
「　水泄不通那一著八臂那吒摸不著道人兩眼見得¶親正好虛空中著腳虛空著腳良可奇絕躋攀處猶¶坦夷腳底水泥無半點手中泥水何嘗離施為動轉¶何超邁老蒼龍脊從空駕頭角崢嶸宇宙間縱使毗¶嵐吹不壞轉身句子無滲漏逸量神機碎窠臼旁提¶正按常住磚片片光生絕塵垢個樣從來本現成未¶動手時功巳辦丈六金身草一莖一莖草上黃金殿」
#+END_VERSE
¶

** 示慧本居士¶

#+BEGIN_VERSE
「　欲了生死因先淨心為本一念若遲疑便落魔軍阱¶直須提起話頭參於一切處休顢頇驀地黑漆桶底¶脫萬象森羅毛骨寒爪籬拈向風前舞有口不說無¶生語一吸西江徹底乾瑞世優曇開鐵樹」
#+END_VERSE
¶
¶

(吳江縣　佛弟子沈邦柱法名大翔¶
張雋法名大梁　董二酉法名淨翰捐資刻¶
唯菴禪師語錄第二卷¶
　吳門九章朱袞對稿　金陵潘　耕書¶
　　　　　　　　　　　　　　自聞道人　蔣成榮刊)¶

(崇禎二年巳巳歲佛成道日姑蘇兜率園　識)¶
¶
松隱唯菴然和尚語錄卷之二(終)
<pb:KR6q0393_J_002-0038c>¶

